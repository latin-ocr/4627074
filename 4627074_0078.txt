66

quem ad libros XXI priores maiore iure referes, quam ad
reliquos raro a scriptoribus adhibitos: inter priores libros
ueri simillime ad primum. Etenim in reliquis libris corporis
prioris num Lupum mortuum insectatus sit poeta, incertum
est: atque quod his ipsis uerbis de Lupo intereunte salsamen-
tis deuoratis agitur, mire congruit curn libro primo ubi de
eius interitu deliberant di et de apponendis salsamentis uerba
fiunt. Neque enim occidunt te potest esse tuam rem familia-
rem perdunl‚ quia et saperda et silurus uilissimus piscis est,
neque te enecant molesti: Lupum enim laudare certe non uult.
Sine dubio lusit eum poeta ut ὀψοφάγον, qui moriatur pisci-
bus comesis multis sicut apud Athen. VIII p. 341 B Machon
comicus Philoxenum inducit morientem polypo ingenti deuo·
rato, alius ἰχθυοφάγος piscem comedens decessisse traditur
ibidem p. 345 C¹). saperda, κορακῖνος ex Ponto (Pers.
V 134), ‘genus pessimi piscis' (Festus) contemnitur ab Arche-
strato apud Athen. III p. 117 A neque magni fit ab Am-
phide l. l. VII p. 309 A (conf. p. 308 F). Silurus puter
(qu. XIV 132), σαπρός (Diod. com. ap. Athen. VI p. 239E
Sopat. 1. l. p. 230 E) piscis uilis, de quo conf. Plin. XXXII
94: ‘Aluum emollit silurus e iure et torpedo in cibo. Et
holus marinum simile satiuo‚ stomacho inimicum, aluum fa-
cillime purgat, sed propter acrimoniam pum pingui carne
coquitur, et omnium piscium ius'. Dici puto hunc uersum
a deo aliquo, qui Lupum uideat animam efflantem mortes
multas enumerans, quas mortales oppetant ioco fortasse si-
mili adhibito Horatiani sat. I 9, 31:

 

¹) Conf. Luc. dialog. mort. 7. Sotad. 1. l. infra Πουλύποδα φαγὼν
ὁ Διογένης ὠμὸν τέθνηκεν. Ual. Max. ΙΙΙ 5, 3 ‘Clodius Pulcher . . .
mortis erubescendo genere consumptus est. Abdomine enim auide
deuorato . . . spiritum reddidit. — Lege Licinia de modo salsamentorum
statutum erat, ne amplius daretur apponeretur salsamentorum pondo
libra (Macrob. ΙΙΙ 17, 9): multum enim tum ὀψοφαγία grassabatur.
Ceterum de interitu talis ὀψοφάγου scripsit parodiam Hipponax frg. 85:
Μοῦσά μοι Εὐρυμεδοντιάδεα, τὴν ποντοχάρυβδιν
τὴν ἑγγαστριμάχαιραν, ὃς ἐσθίει οὐ κατὰ κόσμον,
ἔννεφ’, ὅπως ψηφῖδι κακὸς κακὸν οἶτον ὄληται,
βουλῇ δημοσίῃ παρὰ θῖν’ ἁλὸς ἀτρυγέτοιο.

