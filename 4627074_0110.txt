98

hexametrum effici malum3 rythmus tamen mihi uidetur esse
trochaicus. Librum Antipatri ad L. Aelium Stilonem Metelli
Numidici amicum missum esse sicut Popma coniecerat non
ad Laelium, ut putant Peter Sieglin alii, hac demum dispu—
tatione probatum est. Lucilium uero ad Stilonem librum mi-
sisse ideo credi non potest, quod hic Metelli Numidici fami-
liaris intimus erat (Sueton. de gramm. 3), Lucilius Aemiliani
qui non tantum Macedonico infestus erat, sed toti eius fami-
liae (Cic. de or. 11 267), cuius Numidicus affinis. Coelius
autem Scipionibus non uidetur fauisse: nam Africano maiori
laudem patris apud Ticinum seruati eripit solus ac delegat
ad seruum natione Ligurem (Liu. XXI 46, 10), id quod ad
Aelium eum malim credere scripsisse quam ad Scipionum
amatorem summum C. Laelium. Polybius (X 3, 2) enim tradit
Laelium maiorem ipsum scripsisse a Scipione in pugna ad
Ticinum seruatum esse patrem. Conf. etiam Sieglin in Fleckeis.
annal. XI supplem. p. 76. Uerba in priore libro si certum
esset quod Sieglin 1. l. 41. 70. exposuit duo opera a Coelio
scripta esse referret aliquis ad opus tempore prius quo bellum
Punicum ab eo narratum esse ille suspicatur: quod uix fieri ⁴
posse me monuit Buecheler. Itaque locum Cornificii sic
censeo legendum esse: ‘quo' in uitio est Coelius assiduus, ut
haec est (sc. traiectio):

‘111 priore libro has res ad te scriptas Luci misimus
Aeli ³.

Scriptores Romani qui liberae rei publicae temporibus
floruere cum locos ex aliis scriptoribus exscribebant, auctorum
nomen adscribere satis habebant: accurate indicare cuius
libri uerba essent, tunc nondum in usu erat.

