55

quam aut a poetis aut a sacerdotibus inuenio. Mitto Mercu-
rium: eum enim praeconis tantum munere uel uiatoris in
deorum conciliis fungi notum est, non contionantis ¹): itaque
huius rationem habere minus opus erat ei, qui illa uerba facit.
Apollinem uero, quem inde ab antiquissimis temporibus poetae
pictores statuarum artifices finxerint imberbem ²) pulchritudine
sempiterna praeditum et iuuentute audire magnum allum z'n-
tonsum crinitum flauum formosum pulchrum Apollinem apud poe-
tas uidemus, legimus paler Gradmus, pater Portunus, pater Oce-
anus, pater Orcus, et sic deinceps, patrem Apollinem nisi a
Creusae filio uel a similibus Ionis inuocari per dei ipsam na·
turam non licet. Neque Gellius V 12 ubi de hac re agitur
commemorat Apollinem, neque Macrobius l 18, ubi contendit
Liberum patrem eundem esse atque Apollinem eodem utitur
argumento, quo Ι 19, 3 euincere studet Liberum patrem
et Martem patrem unum numen et nomine tantum di-
uersos esse, quod utrumque Romani patris appellatione
uenerentur: quod argumentum illic attulisset si potuisset,
hic adferri ridiculum erat, si ad unum omnes hoc cognomine

' uocabantur dei. Certe uirgines Uestales Apollinem ita indi-

gitabant: ‘Apollo Medice, Apollo Paean’ (Macrob. 1 17, 15).
Ueri igitur simillimum est conqueri Apollinem apud Lucilium
quod cum ceteri ad unum omnes patres dicantur, ipse pulcher³)
καλός audire soleat ut exoleti ab amatoribus⁴)‚ neque ulla
re prohibemur quominus uu. 27. 28 L 24. 25 M, in quibus

 

1) Conf. Luciani deorum concilium atque eiusdem Iouem tragoe-
dum: praeterea Philod. de piet. p. 43 Gomp. Etiam in Senecae apo-
colocyntosi 11 Mercurius apparitoris munere fungitur: apud Lucian.
Iupp. trag. 1 οἰκέτην Iouis se ipse Mercurius dicit.

2) Conf. Lucian. Iupp. tragoed. 26. ubi Apollo ita loquitur: Εἰ
καὶ τοῖς νέοις ἔτι καὶ ἀγενείοις ἡμῖν ἐφεῖτο ἐκ τοῦ νόμου δημηγορεῖν,
ἴσως ἂν εἶπόν τι κτλ. Plut. mor. p. 389 C Philod. de piet. p. 26 Gomp.

³) Lucian. l. 1. 43 de Apolline: Ποῦ νῦν ὁ καλὸς ἡμῖν κιθα-
ρῳδός; Dial. mort. 10, 3 Ὁ καλὸς δὲ οὗτος τίς ἑστιν; Χαρμόλεως...
ὁ ἐπέραστος, οὗ τὸ φίλημα διτάλαντον ἦν.

4) Conf. interpp. ad Aristoph. Uesp. 98. —- Apte conf. epi-
gramma Alcaei A. P. XII 29 in puerum:

Πρώταρχος καλός ἐστι καὶ οὐ θέλει· ἀλλὰ θελήσει
Ὕστερον· ἡ δ’ ὥρη λαμπάδ’ ἔχουσα τρέχει.

