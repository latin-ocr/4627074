 

3

diffiniens lacrymas dicat ueneris fatigatae: quern sudorem ¹)
melius nominaret. At contra aliquis dicat lacrymae sunt do—
loris patratio, huic uitio nec superior particula temperamentum
tribuit'. Patratio autem quid sit, expositum uidemus apud
Isidor. orig. IX 5, 3 ‘Pater autem dictus quod patratione per-
acta filium creat: patratio enim est rei Ueneriae consum-
matio'. Ad concubitum ille uersus spectare non potest: est
tamen multo foediore sensu quam editores suspicati sunt.
Amica enim dicitur umanus laeua et uersus Lucilii ni fallor
hic est:
ac laeua lacrimas muttoni absterget amica
Commentator Cruquianus procul abest a uero praebens lena (h.
e. leua ²)) manu; neque uerba ac laeua quo modo corrumpi
potuerint ut laeso iam illud codicis Acronis Guelferb. nascatur
apparet: utrobique aperte aut interpolatum aut male correctum
est a librario. Quo nihil prohibemur quominus secuti Porphy-
rionis Monacensem cui proxime accedit codex Acronis γ op-
timus, ita de illo uersu statuamus ut fecimus,
Sed ne diutius meis uerbis has sordes tractem, Martialis
(IX 41) potius ad uersum recte intellegendum arcessatur:
Pontice quod nunquam futuis, sed paelice laeua
Uteris et Ueneri seruit amica manus,
Hoc nihil esse putas? scelus est mihi crede, sed ingens
Quantum uix animo concipis ipse tuo.
Nempe semel futuit, generaret Horatius ut tres,
Mars semel, ut geminos Ilia casta daret.
Omnia perdiderant si masturbatus uterque
Mandassent manibus gaudia foeda suis.
Conf. dein Priap. 33, 5
Turpe quidem factu, sed ne tentigine rumpar
Falce mihi posita fiet amica manus.

 

¹) Lucr. IV 1128 ‘teriturque thalassina uestis Adsidue et Ueneris
sudorem exercita potat’ Boetii hoc loco explicatur: in commentariis nil
inueni adnotatum. Thalassina uestis teges lecti seu uestis stragula est,
ut saepe. Conf. a. h. 1. II 97 Catull. VI 10 Hor. ep. 1 19, 38, ut
singula huius loci recte intellegantur: ut totus locus, Ouid. amor. III 7, 84
rem. am. 431.

2) Codd. laeua leua laena. Laeua manus ut Mart. XI 58, 1 1. 73, 4.
Aliter de h. u. statuit G. Hermann el. doct. metr. lib. ΙΙ cap. 36.

