74

Nam quid moetino subrectoque huic opu' signo?
multo difficilius intellegitur. Atque primum quidem pro sub-
iecto quod est in codicibus recte dedit Scaliger subrecto: conf.
Arnob. adu. gent. V 29 ‘hi phalli quos per rura, per oppida
mos subrigit et ueneratur antiquus' conf. 28. Uersus hunc
sequentes nondum plane emendatos nunc mitto. Recte uero
si contendi libro ΙΙ causam ab Albucio dictam esse narratam,
accusator ludit hoc uersu in moetinum segnum rei. Fascinum
portabant infantes et pueri donec togam uirilem sumpserunt:
hominum adultorum gestamen non fuit nisi triumphantium,
ut ex Plin. XXVIII 39 patet: ‘ Quamquam religione tutatur
et fascinus, imperatorum quoque, non solum infantium custos,
qui deus inter sacra Romana Uestalibus colitur et currus
triumphantium sub his pendens defendit medicus inuidiae'
e. q. S. Macrob. I 6, 9. Sed apparet haec ad rem non per-
tinere: alia quaerenda sunt. Notum est familias singulas ·
populi Romani signis siue insignibus esse usas nonnunquam
deductis a praeclare gestis rebus, praecipue uero cognomi-
num quae sint effigies: conf. Sueton. Calig. 35 ‘Uetera fa-
miliarum insignia nobilissimo cuique ademit, Torquato tor-
quem, Cincinnato crinem ‚ Cn. Pompeio stirpis antiquae
Magni cognomen‘. Multis certe in rebus antiqui adhibebant
talia signa: notissima nobis signa singularum familiarum sunt
in nummis incusa, ubi Furii Crassipedes pedem crassum, Pu-
blicii Malleoli malleum, Antistii Graculi graculum, Seruilii
Gemini Castorem et Pollucem, Furii Purpureones⁸ muricem,
Lucretii Triones stellas septem, similia aliae familiae habent
insignia: conf. Mommsen in Mus. Rhen. XV p. 175. R. F. Ι
p. 44. Marquardt Roem. Alterth. V 1 p. 16. Muciorum
insigne quid fuerit antiquitus, nescimus: enim uero cognomen
Scaeuola (Scaeuula fasti Capitolini) deducit Liuius 1113 3
scaeua manu, hoc est sinistra similiter Plut. Poplic. 17 et omnes,
qui Liuium secuntur: uerum totam illam de Mucii manu com-
busta narrationem esse absurde fictam post Niebuhrium (R. G.
p. 606) multi dixerunt. At Uarro de l. L. VII 97 de obscaenum
uoce docens: ‘Potest uel ab eo quod puerulis turpicula res
in collo quaedam suspenditur, ne quid obsit, bonae scaeuae
causa scaeuola appellata. Ea dicta ab scaeua, id est sinistra,

