84

Deinde fragmentum illud mire uexatum est a uiris doctis:

Publiu' Pauu' mihi † Turbitanus (sic L 1 ; ceteri Tubitanus)

., quaestor Hibera

In terra fuit, lucifuguS, nebulo id genu' sane.
Gerlach ed. p. XLI Pauus putat esse nomen ioculare a
pauonibus saginandis deductum — neglexit quae Plin. X 45
tradit — similiter Francken coni. cr. p. 72 iudicat. Pauus
et iustum cognomen 'est sicut Anser Aquila Gallus Graculus
Mergus Merula Noctua Parra Passer Pica Turdus ¹) alia et
inuenitur recentior forma apud Uarr. d. r. r. III 2 Fircellius
Pauo Reatinus. Turbitanus nondum emendatum est. Sine
dubio Scipio hos uersus dicit, quod cum iam multi suspicati
sint (conf. Francken 1. l. et Gerlach 1. 1.), omiserunt conciliare
cum hac opinione uu. 409 L 21. 22 M:

Si mihi non praetor siet additus atque agitet me,

non male sit: ille, ut dico, me exenterat unus.
Sit e cod. Paris. scripsit Eyssenhardt: producta uocalis est
propter caesuram, conf. Mueller d. r. m. p. 327 Lucil. u.
279 L IX 70 M

crisabit, ut si frumentum clunibu' uannat.

Aperte sunt uerba quaestoris illius lucifugi de Scipione: quanta
enim fuerit exercitus Romani segnitia et pigritia ante Numan-
tiam et quantopere inertes Aemilianus castigauerit et puniuerit,
constat ex multis scriptoribus (Liu. per. 57. Plut. apophth. Scip.
min. 16-21 Appian Iber. 85. 86). Scipionem igitur dicit
praetorem Pauus: fuit ille quidem consul iterum, sed praeses

 

¹) Ad hanc seriem cognominum pertinet sine dubio cognomen
Aebutiorum Parrus, quod Buecheler me monuit. Nam apud Liuium
42, 4, 4 recte traditum est in codice egregio Uindobonensi saeculi VI
ebutiumjmrrum, quod editores non debebant corrigere Pighium secuti
scribendo Aebutium Carum quia 39, 55, 8 rei criticae prae Uindobo-
nensis fide ac uetustate fundamenta incertissima (Liu. ed Hertz uol. I
p. XXXVI) praebent Aebutius Carus. Immo hoc ex Vindobonensi
corrigendum est. Parus, cuius forma antiquior Parrus esse uidetur
(conf. Parra nomen) nomen auiculae est, de quo conf. lexica. - Hoc
scire uolui criticum superciliosum in libri Deutsche Litteraturzeitung
fasciculo die Ianuarii XIV huius anni edito, qui codicum eam quam

debuit rationem habere omisit.

