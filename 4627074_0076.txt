64

tribus caelo deiecta. Admirationem deinde auxit signo re-
ceptui dato adeo tranquilla serenitas reddita, ut uelut numine
aliquo defensa castra oppugnare iterum religio fuerit’. Conf.
XXVI 11, 3. Hor. ep. I 6, 1. Tempestates quanta religione
suspexerint Romani, notum est ex Liuii annalibus: conf. XXV
7, 7 XL 45, 2- 58, 3·

Illi Lucilii uersus sine dubio dei sunt uerba, non poetae,
ut mirentur praesens indicat: Iouem puto refelli a fratre Nep-
tuno qui dicat Romanos multos quidem dies et menses, non
tamen per longinquum tempus hanc tempestatem quam pro-
pter iniusta Lupi iudicia immissurus ille sit miraturos esse. Opor-
tere insuper malum iudicem male perire, ut deorum iram clare
cernant homines. Mittuntur enim a Ioue tempestates (Hom.
Π 365 Hor. carm. I 2) atque poetam haec ita composuisse
puto memorem Homeri Π 384 sqq. ubi de tempestate ob
iudices improbos a Ioue irato immissa:

ὡς δ’ ὑπὸ λαίλαπι πᾶσα κελαινὴ βέβριθε χθών

ἤματ’ ὀπωρινῷ, ὅτε λαβρότατον χέει ὕδωρ

Ζεύς, ὅτε δή ῥ’ ἄνδρεσσι κοτεσσάμενος χαλεπήνῃ,

οἳ βίῃ εἰν ἀγορῇ σκολιὰς κρίνωσι θέμιστας,

ἐκ δὲ δίκην ἐλάσωσι, θεῶν ὄπιν οὐκ ἀλέγοντες
e. q. S. conf. Callim. hymn. in Iou. 81. Plaut. Rud. prol. 15 Preller
Gr. Mythol. I p. 120. Quae sirecte conieci, aliquam tempestatem
quae intra annum exeuntem 626J128 et uer anni 629l125 popu-
lum terruerat Romanum respexisse putandus est Lucilius atque
interpretatus esse ea ratione qua Cic. ad Quint. fr. III 7 tempe-
statem anno 700l54 coortam scribens: ‘Romae et maxime
Appia ad Martis mira alluuies. Crassipedis ambulatio ablata,
horti, tabernae plurimae: magna uis aquae usque ad piscinam
publicam. Uiget illud Homeri: ἤματ’ ὀπωρινῷ . . . χαλε-
πήνῃ. Cadit enim in absolutionem Gabinii: οἵ βίῃ . .. ἀλὲ- ’
γοντες’. Dicere poetam certam aliquam tempestatem efficitur
cum inde, quod hoc si sumimus mirum quantum uiget satura,
tum hanc pronomine apposito. Bene congruit quod Iulius
Obsequens 89 refert ad annum 628s126 M. Aemilio L. Au-
relio coss.: ‘Nocturna tempestate in Capitolio aliquot templa
concussa sunt. Romae et circa fulmine pleraque deiecta
sunt.’ Itaque hoc anno concilium deorum habitum finxisse

