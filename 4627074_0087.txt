75

quod quae *sinistra sunt, bona auspicia existimantur'. Haec
quam praeclare ¹) ad nostrum Lucilii locum referantur conci-
liata cum eis, quae de signis Romanorum supra exposui nemo
non uidet. Porro caue credideris turpius esse illud signum
quam ut adhiberi potuerit: quod in triumpho neminem offen-
debat hoc pro insigni usurpare hercle neminem pudebat.
Fuisse autem membrum familiae insigne tabulae Heracleenses
testantur CIG 5774, ubi sub finem u. 184 inscriptum est fe
γυῖον Πεισίας Λεοντίσκω, tum u. 187 γραμματεὺς fe γυῖον
Ἀριστόδαμος Συμμάχω. stlembrum istis duobus uiris qui
eiusdem tribus sunt ut ceteris alia insignia uelut τρίπους κα·
ρύκειον πέλτα praepositum nihil nisi fascinum significare po-
test (γυῑον pro pudendis muliebribus positum est Hom. hym.
in Merc. 20 et Callim. hymn. in Dian. 25): alia enim mem-
bra praecipue cum de insignibus agatur praeter ueretrum suo
- nomine appellare nemo ueritus esset2). De fascini religione
conf. O. Iahn Ber. d. saechs. Ges. d. Wissensch. 1855 p. 71.

Secuta est accusatoris orationem oratio rei, qui primo
uenuste artes pueriles Albucii ludit uersibus illis:

Quam lepide λέξεις compostae, ut tesserulae omnes
arte pauimenti atque emblemate uermiculato!
Crassum habeo generum, ne rhetoricotero’ tu sis!

Porro Mucii uerba habeo u. 62 L 25 M

¹) Illudit igitur Albucius in nomen et signum Scaeuolae, sicut
Cic. in Uerr. 1 121 II 19. 191 diu. in Caecil. 57 Uerris nomen irridet.
Horatius sat. 1 7 ubi Rupilii Regis et Persii iudicium narratur, sine
dubio Lucilii exemplum sequitur: u. 35 Persius cognomen Rupilii
ludit. Consideres in u. Luciliano ad opus uocabulum erat esse sup-
plendum, si uerba sequentia inde ab ut lurcaretur ad illum u. perti-
nent: quod si rectum est, Albucius signum Scaeuolae in prouincia
nescio cui rei impositum tum cum praetura fungebatur in iudicio derisui
habuisse putandus est.

2) Multa hominum signa nominibus apposita inueniuntur in Fran-
cisci Carellii nummorum Italiae ueteris tabulis CCII quas edidit Cave-
donius Lips. 1850 p. 112. tab. 195. Phallus portis Ferentini Arpini
Aletrii Tarracinae ianuis aedium Pompeianarum aliarum affixus inuentus
est: cons. Goettling, Gesch. d. roem. Staatsverf. p. 28. Etiam in
anulis phallus insignis loco inuenitur: conf. Iahn. 1. l. p. 74.

