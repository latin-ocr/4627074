33'

dubio recordatus qui est Poen. I 1, 10, ubi seruus plagosus
facete:

Nunc mihi blandidicus es, heri in tergo meo

tris facile corios contriuisti bubulos
h. e. vtria tergina consumpsisti caedendo.

Uersus illos multos, vquibus paratragoedat poeta, ante-
cessit exhortatio interlocutoris eiusmodi: ‘non animum populi
capitis poetae (XXVI 4 M 853 L 575 L 34 M)

nisi portenta anguisque uolucris ac pinnatos scribitis.
Qui u. sine dubio ad Medeae (conf. Uarr. sat. 284 B) cur-
rum δρακόντων πτερωτῶν (hypoth. Eurip. Med.) pertinet, nam
Triptolemi fabula Romanis parum nota uidetur atque Pacuuii
Medum potius quam Ennii aut Accii Medeam tangi hoc u.
arbitror propterea quod in Pacuuii fabula illa Medeae angues
alites maxime animos hominum Lucilii tempore mouisse ui-
demus ex Cic. de rep. 111 14, ubi Philus: ‘Nunc autem si
quis illo Pacuuiano inuehens alitum anguium curru multas et
uarias gentis et urbes despicere et oculis collustrare possit,
uideat primum' e. q. s. De sententia conf. Arist. poet. cap. 14.

 

Libro *XXVII uu. 659. 660 L 12. 13 M
Cocus non curat cauda insignem esse ullam ¹), dum pin-
guis siet:
Sic amici quaerunt animum, rem parasiti ac ditias,
Ad eandem comparationem parasiti cum amico refero libri
XXVII u. 624 L 35 M ubi codd.
Ille contra omnia inter plures sensim et pedetemtim foris
ne quem laedat
Ubi quid sit contra omnia, non uideo: contra aduerbium po-
tius est, quod pertinat ad ille. Itaque omnia corruptum est:
deest praeterea uerbum eundi. Puto Lucilium scripsisse:
ille contra homo intrat plures sensim et pedetemptim foris
ne quem laedat .
et respicere Diodori comici (3, 543 Mein.) uersus de parasito

(5 sqq.) ex Epiclero fabula:

 

¹) Corr. Ribbeck haec uerba in Mus. Rhen. XXIX p. 123.
3

