30

tores. Cum enim uiri Graecorum philosophia praecipue Stoi-
corum et Academicorum doctrina instituti Laelii et Scipionis
aetate ‘uita magis quam litteris' philosophiam persequerentur,
interim illis silentibus C. Amafanium exstitisse dicit Cicero
Tusc. IV ὁ, qui suis suorumque sectatorum libris permultis
totam Italiam occuparet: hunc enim Amafanium Lucilii tem·
pore floruisse e Ciceronis uerbis colligi licet. Talis philosophi
iudicio satius est unam sapientiam colere, quam alias illas
artes, quas antea dixit Lucilius, et, quod utilis est omnibus
eius cognitio, perscriptam eam tradere curae eidem est opera
animum ipsius pacante: conf. Epicur. ap. Laert. X 37 ‘'OGev
δὴ πᾶσι χρησίμης οὔσης τοῖς ᾠκειωμένοις φυσιολογίᾳ τῆς
τοιαύτης ὁδοῦ, παρεγγυῶν τὸ συνεχὲς ἐνέργημα ἐν φυσιο-
λογίᾳ καὶ τοιούτῳ μάλιστα ἐγγαληνίζων τῷ βίῳ ἐποίησά σοι
καὶ τοιαύτην τινὰ ἐπιτομὴν κτλ. (ex recensione quam fecit
in prooem. Bonn. 188os1 H. Usener). Cic. de fin. I 43 sqq.
‘Sapientia enim est una . . . qua praeceptrice in tranquillitate
uiui potest omnium cupiditatum ardore restincto . . . (45)
Quae est enim aut utilior aut ad bene uiuendum aptior par-
titio (sc. cupiditatum), quam illa, qua est usus Epicurus’?
De malacia animi et uitae per philosophiam comparata multa
Epicurus et Epicurei: sufficit adferre Epicur. ap. Laert. X 128
ap. Plut. cum princip. esse philos. ΙΙΙ 2 Lucr. V 8 sqq.:

dicendum est deus ille fuit, deus, inclyte Memmi,

qui princeps uitae rationem inuenit eam. quae

nunc appellatur sapientia, quique per artem

fluctibus e tantis uitae tantisque tenebris

in tam tranquillo et tam clara luce locauit.

Alius res gestas populi Romani conscribit, non certus homo,
sed quem fingit poeta quemque adloquitur uu. 598 L 58 Μ
568 sqq. L 53 sqq. M:
ueterem historiam inductus studio scribis ad amores tuos,
ut Romanus populus uictus ui et superatus proeliis
saepe est multis, bello uero nunquam, in quo sunt omnia,

quos uu. quominus sic inter se consocies nulla res impedit,
recte ita consociatos esse sententiae circuitus aptus qui eua-
sit persuadet.

