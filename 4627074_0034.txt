22

sit, dubito: Nonium autem saepissime sic interpretari, ueluti
Flaccel: languet, deficit (p. 110) - Acre: prouidum, dilzjgens
(p. 241) nemo non animadvertit. - Iam ad Lucilii uersus
accedamus.

Atque primum quidem statuendum est, agi his uersibus Ι
de dicto regis cuiusdam Thraciae: licet enim regibus Paphla-
gonum') aliorum nomen fuerit Cotys, tamen maiore fama qua
Thracum reguli isto nomine praediti utebantur apud antiquos
inducimur de Thraciae rege cogitare: quo etiam uentorum
mentio nos vocare uidetur. Cotyes plures cum norimus tales
de duobus tantum datur optio, utrum Lucilius illis uersibus
intellegi uoluerit. Alter Lucilio adulescente bello Macedonico
initio cum a Persei partibus stetisset, tamen postea in gratiam
populi Romani acceptus est, uir Thracum intemperantiae alie-
nus, et bello strenuus et moribus humanus (Liu. 42, 29. 51.
57. 58. 67. 44, 42. 45, 6. 42. Polyb. 27, 10. 30, 12. Diod.
30, 3. 37, 5). At multo famosior apud scriptores antiquos
Cotys Cersobleptis pater, Iphicratis socer, ab Atheniensibus
ciuitate donatus, homo barbarus saeuus crudelis, interfectus a
Pythone et Heraclide Aeniis, de quo multa historici oratores
philosophi comici: Demosth. Aristocr. 8. 119. Harpocr. s, u,
Aristot. polit. e p. 1311b 21 oecon. β p. 1351a 18—32. Ana·
xandr. Mein. com. Gr. 3, 182 Theopomp. ap. Athen. XII
p. 531 E alii. Hunc Philippi Macedonis aequalem potius in-
tellegi a Lucilio putauerim propterea quod uix uerisimile iu-
dico alterius illius reguli uicti et in gratiam accepti dicta Ro-
manis in ore fuisse: at contra huius dicta nonnulla apud Plut.
apophth. reg. et imp. mor. p. 174 DE. Stob. 48, 45 Ual.
Max. III 7, ext. 7 traduntur: ad quae hoc quoque Lucilianum
pertinere mihi uidetur, siquidem uerba Rex Cotus ille aiebat
non applicanda sunt ad unam et certam causam, sed quae
eorum est natura ἀποφθεγματικῶς dicta esse apparent.

Iam dictum Cotyis paullo subtilius excutiamus, Dixisse
traditur sese solos austrum atque aquilonem nosse. Quae
sententia quamquam ueterum physicis accepta non fuit, tamen

 

¹) Xen. Ages. Π 26 ΙΙΙ 4.

