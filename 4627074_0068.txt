56

de pulchritudine duarum feminarum a Ioue corruptarum deorum
aliquis — id enim in libro I maxime est uerisimile — haec
loquitur
ut contendere possem
Thestiados Ledae atque Ixionies alochoeo

eidem Apollini tribuamus recusanti pulchri cognomen.
Apollinis ista de deorum cognominibus expositio quo modo
ad Lupi interitum pertineat profiteri melius est nesciri quam
uanis hariolationibus molestum fieri legenti. Apollinis igitur
sententia de Lupi interitu quae fuerit plane incertum est,
nisi forte τὸν λυκοκτόνον θεόν Lupos omnes perdendos cen-
suisse coniciat quispiam: certe v. in istud Cornelii Lentuli
agnomen (cons. Marquardt Roem. Alterth. V 1 p. 17 et 18)
aliquid lusisse Lucilius putandus est, similiter atque Hor. sat.
1 7, 33: ‘Per magnos, Brute, deos te Oro, qui reges consu-
eris tollere, cur non Hunc Regem iugulas? Operum hoc, mihi
crede, tuorum est’.
Iam accedamus ad alius dei orationem uu, 5 sqq.:

Uellem concilio uestrum, quod dicitis olim

caelicolae [factum, uellem] adfuissemu' priore

concilio.
tribuerunt plerique Ioui, ‘minus bene cum uix unquam con-
cilia deorum rege absente habita memorentur ³, ut Mueller
recte adnotat. Semper apud Homerum domum Iouis conue-
niunt immortales ad deliberandum: Α 495 Δ 1 Θ 3 Υ 6.
α 26 ε 3. Homeri exemplum cum poeta sine dubio secutus
sit, ueri simillimum est finxisse eum illud prius1) concilium
ad exemplar Odysseas libri I, ubi solus abest Neptunus, dum
in Aethiopia moratur procul Olympo u. 26

ἔνθ’ ὅγε τέρπετο δαιτὶ παρήμενος· οἱ δὲ δὴ ἄλλοι

Ζηνὸς ἐνὶ μεγάροισιν Ὀλυμπίου ἀθρόοι ἦσαν.

 

¹) Recte Van Heusde stud. crit. in Lucil. p. 164 ad librum I
rettulit inc. u. 1163 L 150 M: ‘Concilio antiquo sapiens uir solu' fuisti’,
ubi Seruius anticus explicet prior, qui praecedit eum, qui praesens
est. Sed male pro uir posuit uix non considerans et apud Lucianum
Iou. trag. 15 Iouem deos alloqui ἄνδρες θεοί et apud Senecam apo-
coloc. 9 Ianum patrem dici hominem quantumuis uafrum.

