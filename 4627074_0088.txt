76

Quid dicis? cur est factum, quod coicis istuc?
quibus bene illum facit usurpantem iure consultorum uerbum
coicere, h. e. agere ¹), causam coicere, ex lege XII tabularum,
ubi est in tabula 1: ‘Rem ubi pacunt, orato, Ni pacunt, in
comitio aut in foro ante meridiem caussam coiciunto. Com
peroranto ambo praesentes. Post meridiem praesenti litem
addicito'. Uersu igitur supra posito quaerit Scaeuola ex Al-
bucio uera quae sit accusationis causa: ueram causam dicit
esse iocum illum, quo luserit Athenis Albucium: sequitur ma-
gnum illud fragmentum in principio huius disputationis po-.
situm, quod praecessit opinor uersus 40 L 30 M: ,

- s υ - fandum atque auditam iterabimu3 f[amam]
quibus uerbis dicit sese rem iam diuulgatam sermonibus
iterum relaturum.

Ea quae restant fragmenta partim tam perspicua sunt
ut nulla explicatione egeant, partim ita corrupta, ut nil ad ar· ·
gumentum totius libri eruendum inde lucremur.

¹) Nonius p. 267: ‘Coicere, agere. Afranius Materteris: causam
coicere hodie ad te uolo. Ambon’ adestis? profuturos arbitror. Coicere,
furari, auferre. Afranius Incendio . .. Lucilius lib. II quid dicis? cur
est factum quod coicis istuc? —-— Nonius falso loco Lucilii exemplum
posuit: debebat me iudice ponere ante lemma Coicere, furari ut per-
tineret ad lemma coicere, agere. v

