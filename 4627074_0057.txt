45

det sic fere, ut Horatii uerbis utar (l. Ι. u, 65): at bene si
uiuis et puris manibus

nolito tibi me male dicere posse putare (u. 970 L 130 M)
Sed rursum Lucilius poesis satiricae alium fingit inimicum de
quo uu. 890. 962. 961. 875 L 98. 25. 24. 33 M.

Hic in stercore humi, fabulis, fimo atque sucerdis:

‘Quid tu istuc curas, ubi ego oblinar atque uoluter? . .

Quid seruas quo eam, quid agam? quid id attinet ad te?

Quod tu si laudes, culpes, non proficis hilum'.
Occurrit postremo alius obtrectator, qui Lucilium his uerbis
adloquatur: uu. 876. 911 L 30. 12 M:

Nunc, Gai, quoniam incilans nos laedi', uicissim

si liceat facere et iam hoc uersibu' reddere quod do . . .
Omnes qui priorem u. tetigerunt (conf. M. ad h. u.) malue-
runt cogitare de C. Caelio iudice de C. Minucio magistro
equitum de aliis, quam, quo praenomen aptius positum uidea-
tur, Lucilium ipsum agnoscere. (Conf. Corpet. ad h. 1.) Ita
in Uarronis Menippeis nonnunquam deprehendimus Marce
uocatiuum (60. 175. 505 B.)‚ uelut in Bimarco: ‘Ebrius es
Marce, Odyssian enim Homeri ruminari incipis, cum περὶ
τρόπων scripturum te Seio receperis '. Horatius item non-
nullos sese fingit adloquentes Quinte sat. 116, 37. — Ceterum
uicissim facere ἀντιποιεῖν esse puto ac dicere aduersarium,
sese nisi infra suam dignitatem esset, responsurum Lucilio
uersibus uicissim . . . Dein aliter ac Muellero uidetur inter-
pretor u. 970 L 127 M:

et Musconi' manum perscribere posse tagacem
quae uerba aduersarii esse arbitror dicentis nihili esse neque
admiratione ulla dignum satiricum homines furaces similia
posse describere (Hor. sat. I 4, 3). Conf, Hor. sat.‘11 1, 21,
ubi Trebatius saturae obtrectans:

Quanto rectius haec quam tristi laedere uersu

Pantolabum scurram Nomentanumque nepotem'.
Alia L. ad hunc locum.

Tractaturus iam sum alia fragmenta quattuor, quae
nondum recte intellecta sint: sunt uero haec:

I. u. 912 L 114 M
non datur. admittit nemo, nec uiuere ducunt . . .

